# 2014. atskats

Šis ir bijis blograkstiem pilns un ražens gads! Tik pilns un ražens, ka šis literāri ir pirmais blograksts šajā gadā. Ironiski, ka šī ir pēdējā diena šajā gadā. Nekas daudz nav noticis, bet, “pieturories pie tradīcijām“, kaut ko uzskricelēšu.

* [2013. atskats](http://dagrevis.lv/blog/141/2013-atskats/)
* [2012. atskats](http://dagrevis.lv/blog/113/2012-atskats/)

_First things first_, ar Lauru esam kopā jau trešo gadu! Viss ir ļoti labi un esmu laimīgs kopā ar viņu. :)

Joprojām dzīvoju vislabākajā dzīvoklī Rīgas centrā! Tagad esmu vēl vairāk te iedzīvojies un sapircis gan visādus vajadzīgus un nevajadzīgus sīkumus, gan arī lielākas lietas kā aizskarus un dīvānu. Kad es šeit atnācu — te nebija nekas; līdz arī gandrīz vai neko neņēmu! Iekārtot 60m2 platību “no nulles“ ir dārgs un tieši tādēļ arī laikietilpīgs process. Par laimi, tas viss “iet uz beigām“.

Visu gadu staigāju uz svaru zāli. Varbūt ik pa dažiem mēnešiem nedaudz paslinkoju dažas nedēļas, bet kopumā biju diezgan sportisks. Mans mērķis, man 80kg, ir gandrīz sasniegts! Pietrūkst vēl viens vai divi kilogrami. Vēl uzzināju, iemēģināju un sāku apmeklēt tādu sportaveidu kā skvošs! Noteikti to varu ieteikt citiem — pamatīga slodze un pie reizies tas ir interesanti, jo spēlē pret citu spēlētāju.

> Nekas, meģināt ir daudz labāk nekā nedarīt neko un kad nākamo reizi mēģināšu atmest, man būs pieredze no kuras mācīties.

Hei, es esmu atmetis smēķēšanu!! Nesmēķēju jau kopš 2014/05/13 (jeb 1400000000 pēc UNIX laika) un relatīvā laikā tas jau ir, ja nekļūdos, 7+ mēneši. Atmetu es pavisam vienkārši — “cold turkey“ metode un labs iemesls kāpēc nesmēķēt. Nesmēķēt ir tīri forši un smēķētāji patiešām atgādina pelnu traukus...

Par mūziku — ai, kā man patīk laba mūzika... Šajā gadā ievērojami mākslinieki man: Jimi Hendrix, The Rolling Stones, Stevie Ray Vaughan, Johnny Winter, Cream un citi. Kā var redzēt (ja papēta), tas ir blūzroks. Uz to pusi arī “rakšu“, kad meklēšu jaunas skaņas.

https://www.youtube.com/watch?v=MF5fQXVZGug

http://youtu.be/p2q0NXIL6m0

_(tagad sākas par programmēšanu un citu maģiju)_

Šajā gadā es daudz ņēmos ar Clojure. Tā noteikti man tagad ir mīļākā valoda un tā ir valoda ko es izvēlēšos jaunajiem projektiem pie kuriem strādāšu. Visas idejas no Clojure komūnas par to, kādai ir jāizskatās un jābūt programmēšanai, man liekas vienkārši loģiskas un tāpēc pareizas. Liela daļa no tā visa ir paņemta no funckionālās programmēšanas un citiem Lispiem, bet daļa ir arī unikāla Clojure. Visiem, kuriem ir interese iepazīt jaunus veidus kā programmēšanu varētu padarīt vieglāk uztveramu citiem cilvēkiem, iesaku noskatīties [Clojure izveidotāja, Rich Hickey, uzstāšanās](http://thechangelog.com/rich-hickeys-greatest-hits/).

Pirms gada es stāstīju, ka man ir ideja jaunam blogam par programmēšanu (tikai angliski). [Blogs ir gatavs](https://github.com/daGrevis/daGrev.is), tikai nav pieejams nekur publiski. Nopirkšu domēnu (daGrev.is) un sakonfigurēšu serveri tiklīdz būšu uzrakstījis kādu rakstu angļu valodā. Tam gan es gaidu iedvesmu, vai labu tēmu par ko man noteikti vajag pastāstīt visiem.

Vēl pa šo gadu, ārpus darba, stradāju pie saviem [Dotfiles](https://github.com/daGrevis/Dotfiles), tādas lietas kā [Hendrix](https://github.com/daGrevis/Hendrix) (ko es, starp citu, tagad pārrakstu uz ClojureScript) un [squirrel](https://github.com/daGrevis/squirrel). Un vēl man interesanti likās [Project-Euler-in-Clojure](https://github.com/daGrevis/Project-Euler-in-Clojure), [clojure-koans](https://github.com/daGrevis/clojure-koans) un [diy-lisp](https://github.com/daGrevis/diy-lisp).

Šogad vēl bija divas tehnoloģijas kurām, es ļoti sekoju līdz un varētu pat teikt, ka fanoju par tām: [ReactJS](https://github.com/facebook/react) un [Docker](https://www.docker.com/).

[ReactJS](https://github.com/facebook/react) ir JavaScript library (ne framework), kura filozofija ir ļoti līdzīga tai, kas ir Clojure komunā. Tas man tagad ir de-facto veids kā būvēt jebko, kas runā ar DOM. Šis library ir tiešs konkurents tādiem frameworkiem kā Angular vai Ember. Strādāju gan ar vanilla ReactJS, gan ar [Om](https://github.com/swannodette/om) un [Reagent](https://github.com/reagent-project/reagent), kas ir ClojureScript wrapperi šim librarijam.

Savukārt, [Docker](https://www.docker.com/) ir platforma, kas atļauj palaist Linux kontainerus. Vienkārši runājot, tas ir kaut kas līdzīgs virtuālajai mašīnai, tikai tas ir tik ātrs, ka gandrīz vai nav starpības vai process ir palaists iekš Docker, vai uz hosta mašīnas. Vēl ir svarīgi, ka tiek palaisti viens vai vairāki procesi, nevis OS. Tad ir tas, ka process ir pilnīgi izolēts no hosta mašīnas un ka tu whitelisto to, ko vēlies, lai containers redz — piemēram, tikai šito portu, šo direktoriju un šitik daudz operatīvās atmiņas. Tas viss ir diezgan sarežģīti, interesanti un noderīgi — iesaku papētīt nedaudz tuvāk!

Tā arī pagāja 2014.! Neteikšu, ka šis man bija labs gads... taču _it ends now_! ;D

Labāku 2015.!

P.S. Es nerakstu šeit daudz, bet es noteikti daudz biežāk uzturos [Tviterī](https://twitter.com/daGrevis)!
