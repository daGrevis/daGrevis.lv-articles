# Rdio — bez-reklāmu mūzikas straumēšanas serviss

Pirms apmēram dažiem mēnešiem, Latvijā parādījās gan Rdio, gan Spotify, kas sevi dēvē kā servisi priekš mūzikas straumēšanas. Jau pēdējos divus mēnešus droši izmantoju Rdio un esmu apmierināts!

## Kāpēc mūzika «būtu jāstraumē»?

Pirmkārt jau, tas ir legāli un nekādas «akkalās» par to nedrīkst piesieties. Lai gan tas būtu tas mazākais... Otrkārt, tas ir daudz ērtāk — tev nav jāmeklē mūzika no visādiem trakeriem, tad jālejupielāde un vēl jākārto. Tava mūzika ir pieejama no visām ierīcēm, kur ir brovseris. Arī, ir neitīvās appas gan datoriem (Windows, OS X un Linux), gan telefoniem (Android, iOS).

Liels pluss vismaz man ir, jau minētais, ērtums. Viss ir smuki sakārtots pēc izpildītājiem un albumiem. Ir pieejami visādi metadati un vari pats veidot plejlistes. Viss arī smuki izskatās un strādā jebkur!

[![Heavy Rotation — Rdio](http://i.imgur.com/FREfLyU.jpg)](http://i.imgur.com/FREfLyU.jpg "Heavy Rotation — Rdio")

[![The Doors — Rdio](http://i.imgur.com/8ljd6Wq.jpg)](http://i.imgur.com/8ljd6Wq.jpg "The Doors — Rdio")

[![Queue — Rdio](http://i.imgur.com/PoeoC3z.jpg)](http://i.imgur.com/PoeoC3z.jpg "Queue — Rdio")

[![Raitis Stengrevics — Rdio](http://i.imgur.com/WLCK5R6.jpg)](http://i.imgur.com/WLCK5R6.jpg "Raitis Stengrevics — Rdio")

## Citi plusi

Pats abonaments maksā naudu (2.79 Ls/mēnesī tikai vebam vai 5.49 Ls/mēnesī visiem devaisiem), bet tas, godīgi sakot, nemaz nav nepieciešams! Tiek piedāvāta bezmaksas mūzika vairāku desmitu stundu apjomā veb versijai katru mēnesi.

Vēl patīkami, ka ir Last.fm, Twitter un Facebook integrācija. Ar Last.fm tas izpaužas tā, ka visas tavas klausītās dziesmas tiek parādītas tur (jeb «skroblēšana»).

## Daži mīnusi

Pirmkārt jau, nav pieejamas visas dziesmas. Teiksim, no AC/DC ir pieejamas tikai trīs dziesmas un no dažiem citiem māksliniekiem ne visi albumi būs pieejami Latvijā. Tomēr, šo te neuztveru kā lielu mīnusu, jo mūzikas ir vairāk nekā patiesībā vajag, kā arī, ir atrodami mākslinieki, kas galīgi nav topu virsotnēs un pat ne visos trakeros ir dabūjami. Tomēr, ja kas, tad runā, ka Spotify ir lielāka kolekcija ar dziesmām...

Otrkārt, bija moments, kad mūzika ķērās un negribēja skanēt. Tas, par laimi, bija tikai uz kādu mirklīti un vairs nav atkārtojies.

## Kopējais iespaids

Kā jau sākumā minēju, esmu apmierināts un turpināšu abonēt šo servisu. Varbūt kāds mani var pārvilināt uz Spotify lietošanu?

## Mūzika telefonam

Man nav viedokļa, jo man Android patreiz «ir uz miršanas robežas» un viņam novēlu dabīgu, nesāpīgu nāvi, nevis straumējot «The End by The Doors», lēni izdvešot pēdējās skaņas.

Varbūt kādam ir pieredze un vēlas ar to padalīties komentāros? Mani interesē datu patēriņš un straumēšanas ātrums, ja apkārt nav wi-fi spota.

***

Linki:

* [Rdio profils](http://www.rdio.com/people/daGrevis/ "Raitis Stengrevics — Rdio"),
* [Last.fm profils](http://www.last.fm/user/daGrevis "daGrevis’s Music Profile – Users at Last.fm");