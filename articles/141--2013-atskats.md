# 2013. atskats

![Train station](http://i.imgur.com/48IlD0K.jpg)

(no [sxc.hu](http://sxc.hu/))

Vesels gads ir pagājis un ir laiks pierakstīt, kas ir noticis šajā gadā, lai pēc
gadiem ir prieks atcerēties. Tieši tā arī darīju,
[kad beidzās 2012. gads](http://dagrevis.lv/blog/113/2012-atskats/), tā kā var
teikt, ka šī ir tā kā jau tradīcija.

Laikam lieta, kas visvairāk man paliks atmiņā, ir jaunais dzīvoklis. Tas gluži
nav pirmais miteklis, kurā es dzīvoju bez vecākiem, jo aizgāju no mājām, kad man
bija sešpadsmit, un apmetos, mmm, draugam-piederošā “telpā“, kas, sagadīšanās
pēc bija atsevišķš dzīvoklis, bet tas noteikti ir vislabākais, mājīgākais un
arī dārgākais miteklis, kurā es jebkad esmu dzīvojis.

Tātad, tas atrodas Rīgas centrā, starp Valdemāra un Miera ielu. Tā ir 2009.
gadā būvēta jaunceltne, un mans dzīvoklis ir otrajā stāvā. Kad sāku īrēt šo
dzīvokli, tas bija pilnīgi tukšs, bez mēbelēm, izņemot jau esošo virtuves
iekārtu, iebūvēto skapi un, cik nu tās ir mēbeles, bet tualetes podu, vannu un
veļasmašīnu, bet tagad esmu iegādājies klāt arī tādas ekstras kā gultu,
naktskapīšus, kumodu un galdu ar krēsliem. Un tagad te pat mitinās eglīte!
Protams, daudz kas vēl trūkst un ir plānā, bet dzīvot šeit jau dzīvoju un jau
veselus četrus mēnešus.

Šajā novembrī, man un Laurai apritēja jau otrais gads, kopš mēs esam kopā.
Laikam mums abiem ļoti patīk būt vienam ar otru, ja jau tik ilgs laiks ir kopā
pavadīts. Starp citu, šīs ir ilgākās attiecības, kas man ar kādu ir bijušas;
šogad pārspēju savu rekordu! Nu ko, es ceru, ka pēc gada varēšu rakstīt, ka esam
kopā jau veselus trīs gadus.

Šogad, kopš janvāra, esmu apmeklējis svaru zāli. Dažus mēnešus pat gāju tik
bieži kā trīs līdz četras reizes nedēļas laikā. Esmu izmēģinājis vismaz sešas
savādākas zāles un ir radies labs priekšstats par to, kam ir jābūt zālē. Savu
mīļāko attiecībā cena/vieta/kvalitāte/apkalpošana/ne-popularitāte/utt. vēl
neesmu īsti atradis, bet ja jūs apmierina maksāt 45 LVL/mēnesī, varu ieteikt
[Joker klubs](http://www.jokerklubs.lv/lv/), kas pārējiem kritērijiem atbilst
perfekti.

Kopumā varu teikt, ka fiziskās aktivitātes ir ļoti, ļoti svarīgas, it īpaši, ja
tev ir sēdošs darbs. Zinu, ka tas ir “common wisdom“, bet tā patiešām arī ir un
nostaigājot pat vienu mēnesi, kopējais effekts uz prātu ir jūtams un kopējā
sajūta ir vienkārši laba! Ar prieku turpināšu trenēties arī nākamgad! Varbūt arī
tu sāc, sākoties šim, jaunam gadam? Nav jau obligāti jāiet uz svaru zāli, tik
pat labi arī var paskriet, papeldēt vai braukāt ar velosipēdu utml..

Tas bija labais ieradums. No sliktajiem ieradumiem, [es mēģināju atmest
smēķēšanu](http://dagrevis.lv/blog/133/ka-es-atmetu-smekesanu/). Raksts ir
maldinošs, jo pēc tam es to atsāku. Sanāca tā, ka biju Turcijā un kkā zemapziņa
mani pierunāja, ka, ja jau es atpūšos, viena (pēc tam jau otrā un tā tālāk)
cigarete par ļauno nekaitēs. Nu lūk, kaitēja gan un atkal esmu uz vecās strīpas.
Nekas, meģināt ir daudz labāk nekā nedarīt neko un kad nākamo reizi mēģināšu
atmest, man būs pieredze no kuras mācīties.

Teikšu godīgi, līdz 2013. gada pašam sākumam biju nežēlīgs pret saviem zobim.
Tad arī sākās problēmas un vismaz pusgadu visādi zobārsti un citi tamlīdzīgie
bija vēl nežēlīgāki pret mani. Esmu iztērējis vismaz 0.5K LVL, lai tos savestu
labā kārtībā un būtu samaksājis divreiz vairāk, lai nebūtu jāpiedzīvo tās sāpes.
Esmu iemācījies kārtīgi rūpēties par tiem, tā teikt, *the hard way* un mudinu
jūs aiziet pie zobu higēnista, lai nesanāk kā man. Tagad viss ir labi.

Šogad vēl centos iegūt braukšanas tiesības. Tiku es tik tālu, ka
[ieguvu baltās](http://dagrevis.lv/blog/136/ka-ieguvu-baltas-tiesibas/) un
nedaudz pabraukājos ar savu tēvu pa Vecāķiem un apkārt. Arī palasīju grāmatiņu
par noteikumiem. Iespējams būtu iestājies autoskolā, ja man nebūtu jaunais
dzīvoklis un viss ar to saistītas šurp un turp. Varbūt, kad sāksies pavasaris,
iestāšos un tad jau 2014. apskatā varēšu lielīties ar tiesībām un mašīnu. Vēl,
papildus motivācija ir tāda, ka draugs tik tikko ieguva kāroto un jā, man,
protams tagad vajag divtik!

Šogad dabūju algas paaugstinājumu un, visā visumā, es uzskatu, ka esmu bijis
labs darbinieks un ka kompānija, kurā strādāju, ir ieguvusi daudz, pateicoties
man. Redzēs kā būs, varbūt par bonusu dabūšu! Nerunājot par apaļo summu, ko
ieguvu, prasot paaugstināju, vēl vērtīgāka bija pieredze, ko ieguvu, runājot ar
bosu un cenšoties rast kādu kompromisu, kas patiktu abiem. Visu vēl daudz
interesantāku padarīja fakts, ka saruna noritēja anģļu valodā.

Šis blogam drīz paliks divi gadi, un, kā jau solīju pirms gada, [jaunā versija
ir šeit, visapkārt](http://dagrevis.lv/blog/121/dagrevislv-v4/). Man viens no
nākotnes plāniem ir laist klajā jaunu blogu, sauksim to par *dagrevis.io*, kurā
es rakstītu angļu valodā par programmēšanu un haker-lietām jau augstākā līmenī.
To es nedaru šeit, jo tomēr, šeit es rakstu latviski, un lasītāji ir latvieši,
kas, diemžēl, ir daudz mazāk gudru cilvēku, kam es rakstu, atšķirībā, ja es
rakstītu angliski, un lasītāji būtu no visas pasaules. Negribas raksīt pieciem
draugiem no TechHub un diviem tiem, kas man Tviterā. Tomēr tas nekādā gadījumā
nenozīmē to, ka šis blogs tiks slēgts ciet vai es rakstīšu vēl mazāk, nekā jau
rakstu. Un vispār tas viss ir tikai idejas-līmenī.

No panka pārslēdzos uz tā vairāk klasisko roku, oj! Par gada man visklausītāko
mākslinieku kļūst [Jimi Hendrix](http://www.last.fm/music/Jimi+Hendrix)! Arī
sāku straumēt mūziku no datora un telefona.
[Sāku ar Rdio
](http://dagrevis.lv/blog/134/rdio-bez-reklamu-muzikas-straumesanas-serviss/),
bet tad pārslēdzos uz Spotify.

http://www.youtube.com/watch?v=eR-a5YNxHoA

Tikko atcerējos, ka
[šogad rādīju prezentāciju par TDD un
testiem](http://dagrevis.lv/blog/129/mana-prezentacija-php-mitapa/).
Arī piedalījos pāris [python.lv mītapos](http://python.lv/) kā klausītājs.

Mājās sēžot, [bez DotA2 spēlēšanas](http://en.wikipedia.org/wiki/Dota_2), arī
nedaudz padarbojos ar datoru.
[Mani dotfaili netika aizmirsti](https://github.com/daGrevis/Dotfiles) un
[GitHub profils](https://github.com/daGrevis) arī netik! Neskaitot
[šī bloga revraitu Python](https://github.com/daGrevis/daGrevis.lv), arī tapa
[mans pirmais Python pekedžš](https://github.com/daGrevis/mdx_linkify),
[maziņa appa naudas menedžēšanai](https://github.com/daGrevis/cashout) un daudz
citi sīki uzlabojumi (forki) citām lietām, ko izmantoju.

Ja runājam par *#code2013*, nāk prātā nedaudz [Haskell][1] un nedaudz
[Clojure](http://en.wikipedia.org/wiki/Clojure). Protams, varētu jau te
sarakstīt kaudzi ar valodām, kuras aplūkoju un pamācījos, bet nu laikam es sāku
izaugt no tā vecuma.

Vēl arī ieguvu telefonu, [Nexus 4](http://en.wikipedia.org/wiki/Nexus_4),
vecā [Galaxy S2](http://en.wikipedia.org/wiki/Samsung_Galaxy_S_II) vietā. Uzliku
[CyanogenMod](http://www.cyanogenmod.org/) un sapratu, ka šams ir pārvērtēts.

Visbeidzot, gada sākumā [veicu eksperimentu un iztiku bez kafijas veselu
nedēļu](http://dagrevis.lv/blog/117/nedelu-brivs-no-kafijas/).

Bez tā, es paliku mazlietiņ vecāks (19 gadi) un, protams, mazlietiņ gudrāks un
arī stulbāks. Labāku 2014.!

[1]: http://en.wikipedia.org/wiki/Haskell_(programming_language)