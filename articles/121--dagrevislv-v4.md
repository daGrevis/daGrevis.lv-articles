# daGrevis.lv v4

Beidzot [pūles un puši](https://github.com/daGrevis/daGrevis.lv/commits/master) ir atmaksājušies — jaunā versija manam blogam ir gatava! No jaunumiem: pilnīga pārrakstīšana no PHP Kohana uz Python Django saglabājot visu veco, dizaina maiņa, komentēšana izmantojot Twitter vai GitHub, n-līmeņa komentāri, RSS un ATOM fīdi, tagi, meklēšana, `sitemap.xml` un vēl!

# Par Django

Django izvēlējos tā popularitātes dēļ, un, jo es to tomēr zinu. Joprojām rakstu pats savus blogus, jo paņemt jau gatavu risinājumu liekas necienīgi web programmētājam.

Es nevēlos nevienu aizskart, bet kamēr ir kaut nedaudz brīvais laiks un entuziasms... :)

# Par dizainu

Dizainu taisīju es pats, ar rociņām! Visvairāk iespaidojos no random blogiem iekš [HackerNews](news.ycombinator.com), kuros dominē minimālisms un vienkāršība.

Cik cilvēku, tik viedokļi, bet es esmu par to, ka dizains ir nav 100% platumā ekrānam. Viens no maniem argumentiem — tā ir vieglāk acīm (es zinu, es pētīju)!

Kāpēc dizains nav iecentrēts? Pretjautājums: Kāpēc tam būtu jābūt, vai tā ir pieņemts?

Starp citu, visam vajadzētu izskatīties _sane_ arī uz telefonu ekrāniem un, pārmaiņas pēc, izmantoju [SASS](http://sass-lang.com/) nevis CSS.

Ceru, ka jums patīk! :)

# Par komentāriem

Ilgi gaidītā spamošanas fīča!

Kā jau minēju iepriekš, ar Twitter vai GitHub ir iespējams ielogoties. Pastāv arī standarta [reģistrācija](http://dagrevis.lv/user/registration/) un [ielogošanās](http://dagrevis.lv/user/login/), ja nu gadījumā negribam/nevaram izmantot _3rd party_.

Komentāri ir n-līmeņa, jeb _nested_. Tas nozīmē, ka ir iespējams atbildēt uz komentāru, kuram ir iespējams atbildēt, kuram ir iespējams atbildēt, kuram ir iespējams atbildēt. Vairāk gan nav atļauts. :)

Komentāros, tāpat kā rakstos, ir iespējams izmantot [Markdown sintaksi](http://daringfireball.net/projects/markdown/syntax) — to nozīmē tas «M simbols».

Būtu forši, ja kāds šeit arī iekomentētu — diskusijas ir labas. :)

# Par fīdiem

Es varbūt esmu tehnisks zābaks, bet līdz šim neizmantoju [fīdus](http://en.wikipedia.org/wiki/Web_feed). Tagad, kad [@aigarius](https://twitter.com/aigarius) mani atkal apgaismoja, loģiski, ka man un manam blogam vajag fīdus!

# Par tagiem un meklēšanu

Tagad raksti ir tagoti. Pēc tagiem, izmantojot meklētāju, varam atrast rakstus.

Vēl meklētājs atbalsta frāzes, kas var būt arī [regulārās izteiksmes](http://en.wikipedia.org/wiki/Regular_expression).

Tagi un frāzes strādā kopā.

# SEO

Ir arī [sitemap.xml](http://en.wikipedia.org/wiki/Sitemaps), [robots.txt](http://www.robotstxt.org/) un [humans.txt](http://humanstxt.org/), kā arī HTML5 dizains ar, cik nu spēju saprast, pareizajiem tegiem.

Bet tas ir tā, nesvarīgi lasītājam.

# Citas lietas

Šeit viss vēl ir bagains un, kā jebkurā aplikācijā, vienmēr būs. Tomēr, kkad jau vajag saņemties un relīzot visu! :)

Bagus un līdzīgi var reportēt šeit, komentāros, vai [GitHub Issues](https://github.com/daGrevis/daGrevis.lv/issues?state=open).