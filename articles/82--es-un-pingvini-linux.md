# Es un pingvīni (Linux)

### Pirmā distra

Pirms nedaudz mazāk kā gada, darbā nācās atteikties no Microsoft Windows un sākt izmantot kādu no [Linux distrām](http://en.wikipedia.org/wiki/Linux_distribution). Iemesls bija darba nevēlēšanās pirkt licences Windows'am, jo, idejiski, esmu programmētājs un manos pienākos neietilpst dizainu griešana (vēlams Photoshop, kas uz Linux neiet) vai kas tāds, ko nevar darbināt uz Unix-laik sistēmas. Bet pareizi jau ir!

Tad mana pieredze ar Linux bija gaužām bēdīga. Biju **iemēģinājis** [Ubuntu](http://www.ubuntu.com/) un [Debian](http://www.debian.org/). Iemēģināšana izpaudās kā ļoti neproduktīva nedēļa mājās. Un tā kādas čētras piecas reizes ar mēneša divu pārtraukumiem.

Beigu beigās darbā nolēmām, ka īstā distra mums, kā iesācējiem ar Linux, būs [Fedora](http://fedoraproject.org/)! Nav šausmīgi, šausmīgi jūzer-frendlī kā Ubuntu (tik ļoti daudz draudzības jau sāk nākt par ļaunu) un nav gadsmitu veci pakedži kā Debian. **Iepriekšminētās lietas ne vienmēr ir mīnusi.**

Atceros, ka pirmās nedēļas bija trakas. Ne vien vispārīgi tas, ka... _kamoon_, tas tak ir Linux! Arī tas, ka tā bija pirmā Fedoras versija, kurai bija [GNOME Shell](http://en.wikipedia.org/wiki/GNOME_Shell). Lieki teikt, ka ap to laiku Gnom-e nebija stabilāka nekā tā ir tagad. **Runa ir par trešo versiju.** Smieklīgi, ka gandrīz visiem bez izņēmuma sagādāja problēmas permisiju noregulēšana.

> Kas ir tas «[chmod](http://en.wikipedia.org/wiki/Chmod)»? Kkāds apps?

### Pēc gada

Šī gada laikā esmu diezgan izaudzis. Pirms dažiem mēnešiem mājas datoram uzliku [Arch Linux](http://www.archlinux.org/). Attiecībā uz šo distru — mans favorīts starp visām distrām, ko zinu! Vislielākā atšķirība, domāju, [slēpjas filozofijā](https://wiki.archlinux.org/index.php/The_Arch_Way) (kopumā: _Do It Yourself_). Kategoriski neiesaku šo distru likt, lai iepazītos ar Linux kā tādu. Kaut vai tikai tāpēc, ka pēc veiksmīgas instalācijas — viss, kas būs defā pieejams, būs [CLI](http://en.wikipedia.org/wiki/Command-line_interface) bez nekādiem «[GUI jaukumiem](http://en.wikipedia.org/wiki/Graphical_user_interface)». Arī ir vērts pieminēt, ka man šo distru veiksmīgi uzlikt pirmo reizi aizņēma apmēram četras stundas (ieskaitot GUI)!

P.S. Tagad Arch Linux ir gan mājās, gan darbā!

Vēl šajā laikā izmēģināju gan, jau minēju, GNOME Shell, gan [Xfce](http://en.wikipedia.org/wiki/Xfce). Gan [LXDE](http://en.wikipedia.org/wiki/LXDE), gan [xmonad](http://en.wikipedia.org/wiki/Xmonad). Pie pēdējā arī paliku. Arī atkal tas pats — xmonad neiesaku kā pirmo, ko mēģināt... Arī esmu veiksmīgi atradis savu, tā teikt, «appu staku». Ar to es domāju, ka vairs nav tā kā sākumā — zinu, ar kurām aplikācijām var panākt attiecīgo uzdevumu; zinu, kura aplikācija no trim, kuras var paveikt uzdevumu X, man patīk un «strādā man» vislabāk! Protams arī esmu apguvis kā strādāt ar termināli un, laikam varu droši teikt, ka labāk izvēlos lietas darīt izmantojot CLI, nekā GUI!

Beigu beigās arī bildīte no «desktopa» (zinu, ka «desktops» nav īsti korekts termins):

[![Arch Linux + Xmonad](http://i.imgur.com/istA7.png "Arch Linux + Xmonad")](http://i.imgur.com/djL98.png)

P.S. Attēlā redzams Arch Linux, xmonad un [Xmobar](https://wiki.archlinux.org/index.php/Xmobar) ar [Chromium](http://en.wikipedia.org/wiki/Chromium) (lapa: [Time.is](http://time.is/just)) un [VLC](http://en.wikipedia.org/wiki/VLC_media_player) (kas atskaņo [Screeching Weasel](http://www.last.fm/music/Screeching+Weasel)).