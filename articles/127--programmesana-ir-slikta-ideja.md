# Programmēšana ir slikta ideja

Pēdējā laikā «karsts temats» ir programmēšanas apgūšana no agra vecuma un visiem! Gandrīz visi to atbalsta un par to pat  tika izveidots video, kurā runā tādi pazīstami cilvēki kā Bills Gates, Mark Zuckerberg un Gabe Newell!

http://www.youtube.com/watch?v=dU1xS07N-FA

P.S. Tas video ir tik aizraujošs un iedvesmojošs, ka pat es par to ietvītoju -- lai gan **mani uzskati krasi atšķiras**.

# Programmēšana no agra vecuma

Es saprotu, ka ar «agru vecumu» ir domāta pirmā skolas klase. Vēl agrāk tas būtu apsurdi. Tātad sīkajiem stundu sarakstā, blakus lasīšanai un skaitļu bīdīšanai, tiks mācīts par programmēšanu -- par to, ka ar to var risināt problēmas, ar to var izveidot jebko! Macīs par mainīgajiem, funckijām, statementiem, eksprešeniem, lūpiem...

Es esmu pilnīgi drošs, ka tas sabojās visu iespaidu par programmēšanu kā tādu. Tas padarīs to tik pat ļoti garlaicīgu kā matemātiku lielākajai daļai cilvēku. Protams, būs indivīdi (viens no vesela simta) -- kuriem tā būs mīļākā stunda, bet neuzskatu, kas ieguvums no tā ir adekvāts zaudējumam -- iepaida, par programmēšanu, pilnīgai sabojāšanai un sagrozīšanai no agra vecuma.

Uzskatu, ka daudz reālāk iegūt interesi par programmēšanu, _kā mākslu_, ir to darot bez tā uzspiešanas. Ir jāpadara šī iespēja, mācīties programmēt, pieejama ikvienam! Un tas tiek darīts! Skolā ir informātika ar programmēšanas pamatiem, no, ja nekļūdos, jau pamatskolas; ir pulciņi.

Par laiku, kad sākt apgūt programmēšanas pamatus -- uzskatu, ka 5. klase ir perfekts laiks. Tieši ap to laiku es pats sāku apgūt programmēšanu un lūk -- esmu diezgan labi padevies! Pirmajā klasē ne prāts ir tik ļoti attīsījies, ne intereses ir gluži tādas. Protams, atkal, ir indivīdi, indigo, kas jau četros gados raksta Haskellā sortošanas algoritmus!

# Programmēšana kā otra profesija

Ir cilvēki, kuri ir sapratuši, ka patreizējā profesija viņus neapmierina, un viņi grib būt programmētāji! Kāpēc? Nu protams, ka, jo tur ir tāāādas algas, viegls darbs pie datora, uz darbu var nākt pirms pusdienām, ofisi izskatās pēc Disnejlendas un Las Vegasas kopā ņemot! Tā nu dien arī ir, bet vadoties pēc šiem iemesliem tu nekur netiksi.

Ja tu «gribi programmēt» tikai to iemeslu vadīts, vari aizmirst par programmēšanu. Programmēšana ir ļoti, ļoti sarežģīta profesija, kuru, lai apgūtu, nepietiek vien ar skolas diplomu vai desmit grāmatu kārtīgu izlasīšanu. Ir jābūt pārsteidzošam entuziasmam par to; ir jāpatīk, ko dari!! Ja tas tev nepiemīt, tu «vienkārši izgāzīsies».

Tev ir ar prieku jāsēž pie datora naktis un dienas, tikai, lai saprastu kā strādā X. Nevis tāpēc, ka tev to kāds lika vai tev par to maksās, bet tāpēc, ka tev tas tik ļoti interesē un patīk. Tad, gadu laikā, ja tev tas arī padosies, varbūt tev tas sanāks. Ne visiem vajag programmēt, jo ne visi to grib.

Attiecībā uz to, vai visiem vajadzētu spēt programmēt, kaut drusciņ, un saprast to ASCII sprādzienu, arī sauktu par programmas kodu, kad to pazibina acu priekšā, -- tas ir tik pat ļoti nepieciešami un noderīgi, cik Pitagora teorēma un logaritmi uzņēmuma sekretārei. Tas, ko cilvēkiem patiešām vajadzētu apgūt, ir spējai domāt un saprast kā lietas strādā. **Spēja domāt.**

**Labojums:** Programmēšana iemāca spēju domāt! Tāpat kā, piemēram, matemātika vai ģeometrija. Tas, ko vēlos pateikt, -- slikta mācīšana ir sliktāka par nekādu mācīšanu. Skolā programmēšana netiks pasniegta «labi», vai kā «fun». Esmu drošs! Uztraucos, ka tas arī sabojās iespaidu par to kā profesiju un cilvēki nesāks programmēt reāli, lai arī domāšana sāktu attīstīties. Esmu redzējis kā skolēni akli kopē «tos simbolus» no grāmatas. Tas, diemžēl, neattīsta domāšanu un tā nav nekāda programmēšana. P.S. Vismaz prieks, ka ir diskusija! :)