# Pelīte nestrādā

Nesen lasīju [šo rakstu](http://www.brankovukelic.com/2013/01/on-state-of-windows-on-desktop.html), kurā smuki ir pastāstīts, kāpēc cilvēks nelieto Microsoft Windows, bet lieto Linux. Ļoti laba humora deva, pietam!

Pats iztieku [dual-būt sistēmu](http://en.wikipedia.org/wiki/Multi_boot), kur galvenā OS ir Arch Linux, kuru izmantoju darbam, internatam, mūzikai, video. Otra OS ir Windows 7, kuru izmantoju spēlītēm.

Es nerunāšu par sīkumiem, kas man liekas ļoti kaitinoši, bet daži, pat nepieņemami, kad izmantoju Windows. Es to varu saprast un esmu jau to pieņēmis... Labāk pastāstīšu, kas tikko notika.

Tātad izdomāju, ka varētu nedaudz kko paspēlēt. Viss labi — rebūtojos un esmu Vindovsā! Pie ielogošanās es saprotu, ka lielā pele vienkārši nestrādā! Nu neko, izmantošu glāstvirsmu (virsma, ar kuru var kontrolēt peli uz laptopiem)...

Tātad esmu jau ielogojies, bet pele man joprojām nestrādā! Neviļus es uzdotu jautājumu: «Vai Microsoft Windows nav tā OS, kurai vajadzētu strādāt?». Padomāju, padomāju — rebūtojos. Pēc rebūta nekas nemainās.

Saprotot, ka bez peles spēle nesanāks, un, bez domāšanas, dodos uz Google.com pēc problēmas risinājuma. Pirmais rezultāts ļoti smalki man apstāsta, kā GUI brīnumzemē man tik līdz «peles konfigurācijai». _Click, click, scroll and click!_

Lieki piebilst, ka tas man aizņēma minūtes, jo dators, kuram ir 8 kōres, i7 un 8 GB, es pieņemu, Windows 7 ir par švaku — liela bremzēšana, daudz «Not responding» un tā tālāk! Bet tas jau ir tas sīkums, pie kura es esmu pieradis.

Tātad es tieku pie «peles konfigurācijas», bet tur ir smuks paziņojums:

> This device is working properly.

«No, it's not!!»

Nu okej, izmēģinu laimi un klikoju uz «Update drivers». Nē, draiveri viņam ir jaunākie. Varbūt vajag pārinstalēt draiverus? Pēc diviem rebūtiem saprotu, ka nē.

Tā nu neko neizdarīdams, aizbūtojos atpakaļ uz Linux — te gan viss strādā, ir ātrs un, vienkārši, pareizs! **Vai tas ir normāli, Windows!?**

P.S. Lielas cerības uz Valve par spēlēm uz Linux!

**Labojums:** Tagad viss sāka strādāt. Pilnīgs randoms...