# Esmu bēdīgs, ļoti bēdīgs

**Šis raksts ir domu apkopošana un, visticamāk, tev kā lasītājam neliksies interesants vai, varbūt, liksies pat nedaudz muļķīgs.**

Pirms nedēļas mana meitenīte aizbrauca prom uz, tā teikt, vecajām mājām — apciemot vecākus, draugus un tā. Tā kā attālums no manis līdz viņai ir dikti liels — man viņu apciemot nebija iespējams. Nu protams, es varēju iekāpt autobusā un aizbraukt pie viņas... bet vai būtu jēga? Doma tam visam jau bija ļaut viņai atpūsties no manis un pabūt arī ar citiem viņas-mīļajiem!

Lieta tāda, ka mēs esam kopā gandrīz visu laiku. Pēc darba es braucu pie viņas vai mēs braucam kko darīt. Pa nakti es palieku pie viņas. No rīta es no viņas braucu uz darbu. Brīvdienās mēs tusējam kopā. Daudz, daudz, daudz... citi visticamāk jau būtu nomiruši no garlaicības vai kkā tā, bet... tikko atcerējos, ka man pie dirsas ir «ko citi». Doma tāda, ka visu, visu laiku bijām kopā — viens otram.

P.S. Un es to šausmīgi gribu atpakaļ. Neesmu nožēlojis ne minūti izšķiestā laikā esot kopā ar viņu.

Un pirms nedēļas viņa aizbrauca prom. Protams, tikai uz apmēram nedēļu un es to visu zinu un šitā un vēl kkā savādāk. Un mēs nebijām ne sastrīdējušies, ne ko. Viss bija labā kārtībā. Šķiet. Un vispār teikumus nevajadzētu sākt ar vārdu «un», bet doma ir tāda — es jūku prātā bez viņas! Burtiski. Kā vēsta raksta virsraksts — esmu bēdīgs, ok? Esmu patiešām šausmīīīgi noilgojies pēc viņas...

Ir tā kā saka — laiks atsevišķi arī ir vajadzīgs. Es vismaz ļoti ceru, ka tā arī ir. Nu vienīgais, ko es no šīs nedēļas esmu ieguvis — saprašanu cik man ļoti, ļoti viņa ir svarīga, cik man ir ļoti paveicies ar viņu, un cik ļoti es viņu mīlu (un mīļais, jaukais lasītāj — es ar vārdiem nemētājos). Ā, un, protams, tam visam ieguvumam komplektā nāk pārākā vientulība un, kā lai to tā pasaka, nejauki-nejauks noskaņojums.

Es varētu ilgi un dikti muldēt par to, cik ļoti viss ir slikti. ...vai patiesāk par to, cik īstenībā viss ir labi!

Šī bija bēdīga nedēļa. Rīt no rīta viņa solās būt atpakaļ!
