# Domas par frīlanc darbiem

Nesen ņēmos ar vēl vienu [frīlanc darbu](http://en.wikipedia.org/wiki/Freelancer). Domāju, ka šis arī man būs pēdējais...

Tātad viss sākās ar to, ka caur Tviteru noķēru šo darba piedāvājumu. Caur epastu izrunājām kopbildi un norunājām satikties. Nepatika, ka attiecīgie cilvēki mūsu tikšanos kavēja — nevis minūtes, bet vairāk par pusstundu! Arī tas, ka par kavēšanos netika paziņots — es biju tas pirmais, kurš zvanīja un prasīja «Kur esiet?»! Domāju, ka šis te skaidri parāda klientu attieksmi.

Pēč tikšanās un izrunāšanas, kurā man reāli «nācās pasvīst», lai saprastu, ko viņi vēlas un grib, viņi pazuda! Vienkārši pazuda. Bijām vienojušies, ka detaļas tiks atsūtītas vēlāk, bet tas nenotika. Sāku gandrīz vai domāt, ka esmu viņiem «par sliktu» vai dārgu... Pēc gandrīz vai vesela mēneša saņēmu epastu!

Epastā bija teikts, ka viņi nav devuši ziņu, jo viņiem kkas ir aizkavējies, bet viņi vēlas man piedāvāt citu uzdevumu. Pēc jaunā darba norunāšanas (šoreiz gan caur epastu, jo darbiņš bija krietni mazāks), es sāku tā veikšanu. Norādītajā datumā, kad arī visu biju pabeidzis, sūtīju savu konta numuru uz viņu epastu.

Nakamajā dienā saņemu zvanu. Izrādās, ka viņi ir aizmirsuši uzdevumā norādīt to, ka ir vēl nepieciešams tas un tas, kas pirms tam nebija minēts. Nu ko, _aizsūtu patreizējo darba versiju_ uz viņu epastu un gaidu atbildi ar jaunajām prasībām. Es vēl joprojām gaidu...

Šis, protams, nav mans vienīgais frīlanc, bet, pa lielam, tendence ir ļoti vienāda — tas ir liels čakars un galvas sāpes! Ir jāspēj novērtēts darbs, kurā ar klientiem runā citi, kurā ir skaidras prasības vēlamajam rezultātam un kurā ir stabila, legāla alga.

Lūk man un jums mācība — neesiet naivi! Cilvēki nezina ko vēlas un melo, pat krāpjas!

P.S. Attiecīgos cilvēkus gan nenodošu.