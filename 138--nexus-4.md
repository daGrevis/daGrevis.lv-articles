# Nexus 4

![Nexus 4](http://i.imgur.com/4YUXdl7.jpg "Nexus 4")

(no [Ubuntu](http://www.ubuntu.com/phone))

Pirms nedēļas nopirku sev jaunu telefonu — [Nexus 4 no Googles](http://www.google.com/nexus/4/). Padalīšos ar pirmajiem iespaidiem.

## Cena un iegāde

Telefons vairs nav tik ļoti svaigs («palaists tautās» 2012. beigās), tāpēc cena jau ir manāmi nokritusies un telefons vairs nav 400 Ls. Pats to paņēmu no [LMT](http://www.lmt.lv/lv) filiāles pa ~280 Ls, bet, labi pameklejot un nedaudz pačakarējoties, to var dabūt pa 250 Ls caur interneta veikaliem.

Kāpēc ņēmu no [LMT](http://www.lmt.lv/lv) un neietaupīju naudu? Telefonu iegādājos vienu dienu pirms braukšanas uz [festivālu](http://www.labadaba.lv/) un, tā teikt, nebija laika «baigi ņemties».

## Atpakošana un ieslēgšana

Kastīte ir diezgan maziņa un tajā ir pats telefons, USB vads, rozete-uz-USB un papīrīši (instrukcija, cita instrukcija utml.). Interesanti, ka nebija austiņas.  Tas, no vienas puses, ir labi, jo komplekta austiņas nav vislabākās un tāpatās tās tiktu mainītas. Jau zinot šo faktu, pirms tam biju iegādājies Apple autiņas (tās parastās, pa 22 Ls).

Ar pirmo reizi, nesanāca ieslēgt telefonu! Visticamāk, stāvot noliktavā, baterija bija «atdevusi galus». Nu ko, lieku USB iekš pārveidotāja uz tad rozetē, pirms tam otru galu ieliekot telefonā, bet sāka mirgot sarkana gaismiņa! Pēc fiksa gugl-sērča, šī parādība saucas «Red Light of Death» (līdzīgi BSOD, tikai Android). Izrādās, ka uzlāde no «pilnīgas komas» ir iespējama tikai ar USB-caur-datoru.

## Pēc nedēļas

Telefons lietojas, baterija tur ap dienu (no šī laikam nevar izvairīties ar nevienu telefonu, kas _ir moderns_), viss strādā («griežas uz» [Android 4.3](http://www.android.com/about/jelly-bean/)), biku ir iebojāts izturīgais [Gorilla Glass](http://www.corninggorillaglass.com/) un skaļrunis liekas ļoti lēts. Telefons, savai cenai, ir labs un nenožēloju pirkumu.

Īpaši patika, ka visi appi un kontakti, kas biju uz vecā telefona ([Galaxy S2](http://en.wikipedia.org/wiki/Samsung_Galaxy_S_II)), ir pie manis automātiski atgriezušies. Likās jocīgi, ka manas bildes (visas bildes!) tika automātiski sinhronizētas ar [Google+ kontu](https://plus.google.com/115972013046541777898/posts) un ar vienu kliku tās bija iespējams arī publicēt; patiešām jocīgi.

## Nākotne

Man šo telefonu izvēlēties pamudināja divi iemesli:

1. Manam kolēģim ir tāds pats un viņam nav pret viņu nekādas pretenzijas; tieši otrādi — viņš ir apmierināts,
2. Šis telefons ir tas telefons, uz kura [Ubuntu Phone](http://www.ubuntu.com/phone) būs iespējams uzlikt ar vismazākajām problēmām;

Android ir lietojams, bet es neesmu pilnīgi apmierināts. Lielas cerības es lieku uz [Ubuntu Phone](http://www.ubuntu.com/phone) un to, kas tas ir rēals [Linux](http://en.wikipedia.org/wiki/Linux).  Arguments par to, ka Android arī ir [Linux](http://en.wikipedia.org/wiki/Linux), liekas patizls, jo Android ir kernelis, kas palaiž kko līdzīgu [JVM](http://en.wikipedia.org/wiki/Java_virtual_machine), kas tālāk atļauj izmantot Java, uz kuras arī Android ir rakstīts un veidots. Un, ja Canonical viss izdosies **kā vajag**, uz [Ubuntu Phone](http://www.ubuntu.com/phone) bez problēmām varēs atvērt termināli, izpildīt skriptus, palaist Python vai servēt vebu. Tā kā ļoti nopietni apsveru domu tuvā nākotnē vismaz iemēģināt [Ubuntu Phone](http://www.ubuntu.com/phone).